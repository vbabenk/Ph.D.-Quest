# Pre-Defense Period
![Pre-Defense Period](TheProcedure-1.png)
> [!IMPORTANT]
> **Перед початком процедури захисту дисертації, тобто до 01 січня 4-го року навчання в аспірантурі, необхідно виконати 2 пункти.**
## Пункт 1
Висвітлити наукові результати дисертації **не менше ніж у трьох наукових публікаціях**, до яких зараховуються:
*   статті у наукових виданнях, включених на дату опублікування до переліку фахових видань України (за спеціальністю) - [можна перевірити на сайті реєстру наукових видань України](https://nfv.ukrintei.ua/); якщо число співавторів у такій статті (разом із здобувачем) становить більше двох осіб, така стаття прирівнюється до 0.5 публікації
*   статті у періодичних наукових виданнях, проіндексованих на дату опублікування у базах даних Web of Science Core Collection та/або Scopus; журнал повинен мати ISSN; кількість співаторів значення не має; збірники конференцій не підходять, навіть якщо вони мають ISSN
*   не більше одного патенту на винахід, що пройшов кваліфікаційну експертизу та безпосередньо стосується наукових результатів дисертації
*   одноосібні монографії, що рекомендовані до друку Вченою радою Університету; до одноосібних монографій прирівнюються одноосібні розділи у колективних монографіях
## Пункт 2
Оформити дисертаційну роботу відповідно до вимог [Наказу МОН України №40 від 12.01.2017](https://zakon.rada.gov.ua/laws/show/z0155-17#Text) (зі змінами, затвердженими [постановою КМУ від 03.05.2024 №507](https://zakon.rada.gov.ua/laws/show/507-2024-%D0%BF#Text), п.4).
У відповідності вимогам [п.10 Порядку проведення експерименту з присудження ступеня доктора філософії, затвердженного постановою Кабінету Міністру України від 06 березня 2019 р. № 167](https://rada.kpi.ua/files/%D0%9D%D0%B0%D0%BA%D0%B0%D0%B7%202_130%20%D0%B2%D1%96%D0%B4%2016.07.19_%D0%9F%D1%80%D0%BE%20%D0%B2%D0%BF%D1%80%D0%BE%D0%B2%D0%B0%D0%B4%D0%B6%D0%B5%D0%BD%D0%BD%D1%8F%20%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82%D1%83%20PhD%20%D0%B2%20%D0%9A%D0%9F%D0%86_0.pdf), було встановлено максимальний та/або мінімальний обсяг основного тексту дисертації, а саме:
- 150/120 сторінок за спеціальностями технічного напрямку;
- 190/150 сторінок за спеціальностями гуманітарного напрямку.
# Defense Period
> [!IMPORTANT]
> **Процедура захисту дисертації триває з 01 січня по 30 вересня 4-го року навчання в аспірантурі, тобто до 9 місяців!**
## Етап 1 (перший місяць процедури захисту дисертації)
![Stage 1](TheProcedure-2.png)
### Пункт 1
[Замовити](https://docs.google.com/document/d/1RoRbwXfyfOW9fIjqEYDKzC9WyoK52CzS/edit?usp=drive_link&ouid=108065133717772436360&rtpof=true&sd=true) на факультеті довідку про виконання ОНП та після оформлення отримати її у відділі аспірантури та докторантури. Порядок отримання довідки [тут](https://drive.google.com/file/d/1qAVGUsiLoPZMDkjYenC2_edoYiYIu_Mb/view?usp=drive_link).
### Пункт 2
Відправити запит на довідку-підтвердження від НТБ ім. Г.І. Денисенка [(зразок 1)](https://docs.google.com/document/d/1IA47vNbxDo9J5hxXFOYQPgdLpSg2uMuG/edit?usp=drive_link&ouid=108065133717772436360&rtpof=true&sd=true) на адресу science@library.kpi.ua.
У довідку необхідно вносити публікації за темою дисертації згідно певного рівня, зазначеного чинним законодавством, а саме: статті у фахових виданнях за спеціальністю дисертації (!), що відноситься до відповідної галузі знань/ категорії «Б», що входить до Web of Science Core Collection та/або Scopus (категорії «А»), першого — третього квартилів (Q1—Q3) відповідно до класифікації SCImago Journal and Country Rank або Journal Citation Reports.
> [!WARNING]
> - на час подання документів всі роботи повинні бути опубліковані;
> -	публікації наводяться згідно бібліографічного опису, обов’язково зазначаються їх ISSN і DOI;
> - будь-які матеріали конференції (симпозіуму), навіть ті, що входять до  Scopus/ WoS, не можуть прирівнюватися до фахового видання. У довідці для НТБ ім. Г.І.Денисенка вони не зазначаються.
> - категорія чи входження до баз зазначається те, яке видання мало на час опублікування статті;
> -	 за темою дисертації зараховуються публікації у кількості не більше однієї статті в одному випуску (номері) наукового фахового видання;   
> -	 за темою дисертації не зараховуються публікації, в яких повторюються наукові результати, опубліковані раніше в інших наукових публікаціях, що ввійшли до мінімальної кількості публікацій за темою дисертації;
> - для здобувачів, що змінили прізвище, у переліку публікацій обов’язково це зазначається у дужках. Наприклад:  Коваленко (Гончар) О.М.
### Пункт 3
Отримати висновок від наукового керівника [(Зразок 2)](https://docs.google.com/document/d/1prtsbCLlUvdRd_8U1OGlJlhqLAMFrvDz/edit?usp=drive_link&ouid=108065133717772436360&rtpof=true&sd=true), засвідчений у відділі кадрів за місцем основної роботи.
### Пункт 4
Звернутись з письмовою заявою до декана факультету [(Зразок 3)](https://docs.google.com/document/d/1d8wgNy3tGvt_11Q-I5Q4pNLjrar81MjG/edit?usp=drive_link&ouid=108065133717772436360&rtpof=true&sd=true) щодо отримання висновку про наукову новизну, теоретичне та практичне значення результатів дисертації.
До заяви додаються дисертація в друкованому вигляді, копії наукових публікацій, в яких висвітлено наукові результати дисертації, довідка про виконання ОНП та висновок наукового керівника (керівників).
В копіях наукових публікацій повинні бути зазначені вихідні дані відповідних видань. Копії публікацій засвідчуються деканом факультету/ директором навчально-наукового інституту та скріплюються печаткою цього підрозділу.
Декан факультету призначає експерта для науково-технічної перевірки дисертації на оригінальність за результатами звіту подібності, про що ставиться резолюція та дата на заяві здобувача. 
### Пункт 5
Звернутись до відповідального на кафедрі за перевірку дипломних/дисертаційних робіт на оригінальність та надати дисертацію в електронному вигляді у форматі  DOC (DOCX?) для перевірки на текстові співпадіння.
Особа, відповідальна за перевірку дипломних/дисертаційних робіт на оригінальність, передає звіт подібності призначеному деканом факультету експерту, який здійснює науково-технічну експертизу та готує довідку про оригінальність дисертації здобувача [(Зразок 4)](https://docs.google.com/document/d/1rIdmu44OtIvftcOXYmHhmoO116V1EC2b/edit?usp=drive_link&ouid=108065133717772436360&rtpof=true&sd=true).
### Пункт 6
Завідувач кафедри та науковий керівник аспіранта формують пропозиції щодо складу разової спеціалізованої вченої ради [(Зразок 5)](https://docs.google.com/document/d/1bNVt7DtF6XqnHu3-itdQoO3ynMOqCZ8p/edit?usp=drive_link&ouid=108065133717772436360&rtpof=true&sd=true). 
### Пункт 7
Перевірити наявність членів разової СВР у базі ЄДЕБО в реєстрі суб’єктів освітньої діяльності у вченого секретаря Університету. Для цього інформація про члена разової СВР може бути надіслана на електронну пошту v_rada@kpi.ua,  або перевірка може бути здійснена безпосередньо в каб.156-1.
### Пункт 8
Провести публічну презентацію наукових результатів дисертації та її обговорення на засіданні кафедри/науковому семінарі.
> [!IMPORTANT]
> Термін розгляду дисертації у структурному підрозділі не повинен перевищувати **один місяць** з дня подання відповідної заяви декану факультету/ директору навчально-наукового інституту. 
## Етап 2 (другий місяць процедури захисту дисертації)
### Пункт 9
Надання висновку про наукову новизну, теоретичне та практичне значення результатів дисертації [(Зразок 6)](https://docs.google.com/document/d/1tBMwIN4jKlMQbmjKEaDHgnU_kClL5rYY/edit?usp=drive_link&ouid=108065133717772436360&rtpof=true&sd=true)
<br> Висновок про наукову новизну, теоретичне та практичне значення результатів дисертації підписується головуючим на засіданні й секретарем та затверджується проректором з навчальної роботи. 
> [!IMPORTANT]
> Висновок надається здобувачеві **не пізніше двох тижнів** з дня проведення презентації.
### Пункт 10
> [!IMPORTANT]
> **Не пізніше ніж протягом двох тижнів** з дня отримання позитивного висновку про наукову новизну, теоретичне та практичне значення результатів дисертації.
<br> Звернутись до Служби вченого секретаря Університету для продовження процедури підготовки до захисту.
### Пункт 11
Подати до Служби Вченого секретаря Університету наступний список документів:
1.	Копія першої сторінки (!) паспорта.
2.	Копія диплома про вищу освіту.
3.	Копія свідоцтва про зміну прізвища (за потреби).
4.	Довідка про виконання ОНП.
5.	[Висновок наукового керівника (керівників)](https://docs.google.com/document/d/1prtsbCLlUvdRd_8U1OGlJlhqLAMFrvDz/edit?usp=drive_link&ouid=108065133717772436360&rtpof=true&sd=true). Підпис наукового керівника засвідчується у відділі кадрів за місцем основної роботи.
6.	Відомості про наукові публікації здобувача [(Зразок 7)](https://docs.google.com/document/d/1__L2XBtE8bcQDTPLJPFQkSL1pEwS-CxE/edit?usp=drive_link&ouid=108065133717772436360&rtpof=true&sd=true) в друкованому (зі всіма підписами) та електронному вигляді у форматі .DOC на електронну пошту v_rada@kpi.ua.
7.	[Довідка-підтвердження від НТБ ім. Г.І.Денисенка](https://docs.google.com/document/d/1IA47vNbxDo9J5hxXFOYQPgdLpSg2uMuG/edit?usp=drive_link&ouid=108065133717772436360&rtpof=true&sd=true).
8.	[Довідка про оригінальність дисертації, підписана експертом](https://docs.google.com/document/d/1rIdmu44OtIvftcOXYmHhmoO116V1EC2b/edit?usp=drive_link&ouid=108065133717772436360&rtpof=true&sd=true).
9.	[Висновок про наукову новизну, теоретичне та практичне значення результатів дисертації](https://docs.google.com/document/d/1tBMwIN4jKlMQbmjKEaDHgnU_kClL5rYY/edit?usp=drive_link&ouid=108065133717772436360&rtpof=true&sd=true) в друкованому та електронному вигляді (сканований документ зі всіма підписами в форматі PDF) на електронну пошту v_rada@kpi.ua.
10.	Відомості про голову і членів разової СВР (в друкованому /зі всіма підписами і печаткою/  та електронному вигляді у форматі .DOC на електронну пошту v_rada@kpi.ua).
11.	Згоди голови та членів ради на участь у роботі разової СВР [(Зразок 8)](https://docs.google.com/document/d/1JXjn71mdaezaoXrptcnvg7Z-JijzYg20/edit?usp=drive_link&ouid=108065133717772436360&rtpof=true&sd=true), засвідчені у відділі кадрів за місцем основної роботи.
12.	Заява до Голови Вченої ради Університету про створення ради [(Зразок 9)](https://docs.google.com/document/d/15pevzWo8ZS5STbeH1W20ljlNtDdtw6YS/edit?usp=drive_link&ouid=108065133717772436360&rtpof=true&sd=true). 
13.	Дисертація в друкованому вигляді (переплетена).
14.	Електронна копія дисертації у форматі PDF/A з текстовим шаром з накладенням електронного підпису здобувача, що базується на кваліфікованому сертифікаті електронного підпису (з використанням кваліфікованої електронної позначки часу) на пошту v_rada@kpi.ua. 
15.	Анотація до дисертації в електронному вигляді у форматі .DOC на пошту v_rada@kpi.ua.   
> [!WARNING]
> - всі документи подаються/ надсилаються **не пізніше ніж за 10 робочих днів** до запланованої дати проведення засідання Вченої ради Університету
> - електронні примірники документів надсилаються одним листом, у якому також зазначаються дані про наукового керівника: ПІП, номер моб.тел., електронна адреса.
Якщо до вищенаведених документів немає зауважень, відомості про членів разової ради передаються Службою вченого секретаря на КОМІСІЮ Вченої ради Університету з атестації кадрів для попереднього розгляду, Голова Вченої ради Університету ставить на заяві здобувача відповідну резолюцію, проставляє дату її прийняття та свій підпис.
### Пункт 12
Оформити витяг з протоколу засідання Вченої ради Університету [(Зразок 10)](https://docs.google.com/document/d/1HqQWSB7o-60NgiW0lnngpYu2VJDp5VPy/edit?usp=drive_link&ouid=108065133717772436360&rtpof=true&sd=true), який надається до Служби вченого секретаря в роздрукованому (без підписів, 2 прим.) та електронному вигляді у форматі .DOC на пошту v_rada@kpi.ua.
Питання про утворення разової ради вноситься до порядку денного Вченої ради Університету.
## Етап 3 (третій та четвертий місяці процедури захисту дисертації)
### Пункт 13
> [!IMPORTANT]
> Вчена рада Університету **не пізніше двох місяців** з дня отримання заяви від здобувача утворює разову раду.
## Етап 4 (п'ятий місяць процедури захисту дисертації)
### Пункт 14
Служба вченого секретаря:
1. Готує НАКАЗ по Університету про утворення ради, який оприлюднюється на сайті Вченої ради;
2. Протягом 5-ти робочих днів після видання наказу розміщує на сайті Вченої ради:
- дисертацію у форматі PDF/A (з електронним підписом);
- інформацію про склад разової ради;
- посилання на веб-сайт, де буде трансляція захисту;
- скан висновку про наукову новизну, теоретичне та практичне значення результатів дисертації
- вносить інформацію про утворення разової ради до інформаційної системи Національного агентства  NAQA.Svr /рада вважається оприлюдненою саме з дати внесення/;
- додає шифр створеної разової ради до бази УКРІНТЕІ;
- надсилає здобувачу повідомлення з шифром ради, який надалі зазначатиметься при реєстрації облікової картки дисертації в УКРІНТЕІ.
### Пункт 15
Після виходу наказу про створення разової СВР, подати комплект документів до разової СВР; долучити заяву на ім’я Голови разової СВР про прийняття дисертації до захисту [(Зразок 12)](https://docs.google.com/document/d/1gCa_DE6kC7D5eYwkGphBCiYgD2z4bQw2/edit?usp=drive_link&ouid=108065133717772436360&rtpof=true&sd=true), з його візою та датою, до своєї атестаційної справи у Службі вченого секретаря.
Голова разової СВР передає дисертацію здобувача, наукові публікації, зараховані за її темою, та звіт подібності для вивчення рецензентам та офіційним опонентам.
### Пункт 16
> [!IMPORTANT]
> **Протягом 5-ти робочих днів** з дати видання наказу:
-	передати друкований примірник дисертації з підписом до НТБ ім. Г.І.Денисенка, а електронний примірник дисертації подає до репозитарію ELAKPI;
-	після надходження повідомлення з шифром заповнити облікову картку дисертації в УКРІНТЕІ
> [!TIP]
> Перед заповненням ОКД бажано прослухати запис науково-практичного вебінару «Державна онлайн-реєстрація відкритих дисертацій: нові положення, функції та вимоги».
> <br> http://www.uintei.kiev.ua/news/5-veresnya-2023-r-vidbudetsya-naukovo-praktychnyy-vebinar-derzhavna-onlayn-reyestraciya
> <br> або перейти за посиланням:
> <br> https://webinar.ukrintei.ua/playback/presentation/2.3/6c79f5a6b4b803f3de374a2c789e34c26dec34c2-1693897897376
> <br> Для створення кабінету перейти за посиланням:
> <br> https://dir.ukrintei.ua/
> <br> При заповненні ОКД вказувати шифр ради, який надійде в листі від Служби вченого секретаря  (номер повинен “підтягнутися» з бази і висвітитися дані кураторів) та зазначити у статусі роботи: «Запланована».
> <br> Важливо вірно зазначити код ЄДРПОУ  КПІ ім. Ігоря Сікорського, а саме:
> <br> 02070921 Національний технічний університет України "Київський політехнічний інститут імені Ігоря Сікорського".
> <br> Якщо з бази "підтягується" неповна або невірна інформація - здобувачу треба вручну внести все потрібне вірно і якомога повно. Всі поля ретельно заповнюються. Наприклад, для членів ради зазначаються ПІП українською та англійською, місце роботи, науковий ступінь, вчене звання (якщо є), наукова спеціальність та ORCID.
> <br> У кодах тематичних рубрик НТІ обмежитися 3-4 максимально близькими по темі.
### Пункт 17
Оприлюднення інформації в національному агентстві NAQA.Svr
> [!WARNING]
> Відповідно п. 22 до Постанови КМУ від 12 січня 2022 р. № 44 офіційні опоненти та рецензенти повинні підготувати свої відгуки (рецензії) протягом 45 календарних днів з дня оприлюднення інформації про утворення разової ради.  Інформація про утворення разової ради вважається оприлюдненою з дня її внесення до інформаційної системи НАЗЯВО.
> <br> Протягом трьох робочих днів з дня надходження до разової ради останньої рецензії (відгуку) призначається дата, час і місце проведення захисту та вноситься до Інформаційної системи НАЗЯВО.
> <br> Згідно п.19 абз.3 МОН проводить перевірку відповідності складу разової ради та розглядає повідомлення щодо невідповідності складу разової ради (у разі надходження) протягом МІСЯЦЯ з дня оприлюднення Національним агентством інформації про утворення разової ради (внесення змін до складу разової ради).
> <br> Тому офіційним опонентам (рецензентам) дається мінімум - місяць, максимум – 45 днів для надання відгуків (рецензій). Поки не сплине 1 місяць з дня оприлюднення ради неможливо внести дату захисту до Інформаційної системи НАЗЯВО.
## Етап 5 (шостий місяць процедури захисту дисертації)
### Пункт 18
> [!IMPORTANT]
> **Не раніше 1 місяця та не пізніше 45-ти календарних днів** з дня оприлюднення інформації про утворення разової ради (з дня її внесення до інформаційної системи).
До служби Вченого секретаря Університету подати:
1. Рецензії рецензентів [(Зразок 13)](https://docs.google.com/document/d/1ifiAS9CSguLTbrpnDzHSKwOjNqKuhbiP/edit?usp=drive_link&ouid=108065133717772436360&rtpof=true&sd=true) та відгуки офіційних опонентів [(Зразок 14)](https://docs.google.com/document/d/13EfUpZl0ne87Cp7Pmpjb7J-NaAoZ0Ok_/edit?usp=drive_link&ouid=108065133717772436360&rtpof=true&sd=true), засвідчені їх власними підписами та відбитками печаток закладів за основним місцем роботи у паперовому вигляді.
2. Електронні копії рецензій та відгуків у форматі PDF/А з текстовим шаром з накладенням електронного підпису рецензента (офіційного опонента), що базується на кваліфікованому сертифікаті електронного підпису (з використанням кваліфікованої електронної позначки часу) надсилаються на пошту v_rada@kpi.ua.
3. Службова записка про дату, час і місце проведення захисту дисертації [(Зразок 15)](https://docs.google.com/document/d/16J7t58rnG6stWAjHnYbU-kbtwSwx3vsJ/edit?usp=drive_link&ouid=108065133717772436360&rtpof=true&sd=true) за підписом голови разової ради у роздрукованому вигляді та в електронному вигляді у форматі .DOC на пошту v_rada@kpi.ua.
> [!IMPORTANT]
> Дата проведення публічного захисту дисертації призначається **не раніше ніж через 2 тижні та не пізніше ніж через 4 тижні** з дня надходження до разової ради останньої рецензії (відгуку) (подається протягом **3-х робочих днів** з дня надходження до разової ради останньої рецензії (відгуку).
## Етап 6 (сьомий місяць процедури захисту дисертації)
### Пункт 19
> [!IMPORTANT]
> **Захист проводиться за прийнятою процедурою.**
Якщо до Університету, **не пізніше ніж за 3 робочих дні** до захисту, надійшли звернення інших осіб з оцінкою дисертації, то вони озвучуються на захисті, а здобувач надає відповіді на зауваження.
> [!WARNING]
> У разі відсутності кворуму - перенесення дати проведення захисту дисертації, дата - не раніше ніж через 2 тижні та не пізніше ніж 4 тижні від попередньої дати. Служба вченого секретаря повідомляється службовою запискою за підписом Голови разової ради.
> Протягом 3-х робочих днів Служба вченого секретаря оприлюднює на сайті Вченої ради інформацію про нові дату, час і місце проведення захисту дисертації та вносить зміни до інформаційної системи Національного агентства NAQA.Svr
